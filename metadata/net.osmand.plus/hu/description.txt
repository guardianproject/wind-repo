Az OsmAnd+ (OSM Automated Navigation Directions) egy térkép és navigációs alkalmazás, amellyel elérheti a szabad, egész világra kiterjedő és magas minőségű OpenStreetMap (OSM) adatokat. Élvezze a hangalapú és vizuális navigációt, nézzen meg POI-kat (point of interest, érdekes pont), hozzon létre és kezeljen GPX-nyomvonalakat, használjon kontúrvonalakat és magasságinformációkkal, váltson az autós, kerékpáros és gyalogos mód között, szerkessze az OSM-et, és így tovább.

Az OsmAnd+ az alkalmazás teljes verziója. Adományozzon a projekt támogatásához, finanszírozza az új funkciók fejlesztését, és kapja meg a legújabb frissítéseket.

Néhány fontosabb funkció:
Navigáció
 • Működhet akár online (gyors) vagy offline (nincs barangolási díj, ha épp külföldön van)
 • Hangnavigáció lépésről-lépésre (felvett és szintetizált hangokkal)
 • Opcionális sávvezetés, utcanév és a becsült érkezésig hátralévő idő kijelzése
 • Köztes pontok támogatása az útitervben
 • Automatikus útvonal újratervezés, ha letérne az eredeti útvonalról
 • Helyek keresése cím, típus (pl.: étterem, hotel, benzinkút, múzeum) vagy földrajzi koordináták alapján

Térkép megtekintése
 • Megmutatja a helyzetét és az irányát
 • Opcionálisan igazíthatja a képet az iránytűhöz vagy a mozgásának irányához
 • Mentse el a legfontosabb helyeit a kedvencek közé
 • Mutatja a közelben lévő hasznos helyeket
 • Specializált térképlapok megjelenítése, műholdnézet (Bingből), különféle rétegek, úgy mint túrázó/navigációs GPX-nyomvonalak és további rétegek testre szabható átlátszósággal
 • Opcionálisan kijelezheti a helyek neveit angolul, helyi nyelven vagy fonetikusan írva
